# -*- mode: mandoku-view; -*-
#+TITLE: 養蒙文集
#+DATE: 2015-08-25 00:08:59.820162
#+PROPERTY: ID KR4d0433
#+PROPERTY: BASEEDITION WYG    
#+PROPERTY: JUAN 提要
<pb:KR4d0433_WYG_000-1a>¶
欽定四庫全書　　　　集部五¶
　飬䝉集　　　　　　　别集類四(元/)¶
　　提要¶
　　　　臣等謹案飬䝉集十巻元張伯淳撰伯淳字¶
　　　　師道嘉興崇徳人宋末舉童子科至元二十¶
　　　　三年以薦除杭州路教授大徳中官至翰林¶
　　　　侍講學士虞集序其集述其生平甚悉以漢¶
　　　　賈誼比之鄧文原序亦擬以陸贄然所稱論¶
<pb:KR4d0433_WYG_000-1b>¶
　　　　事數十條者今皆不載於集中葢召對面陳¶
　　　　未具疏也文原又稱其為文耻尚鉤棘而舂¶
　　　　容紆徐鏗乎如金石之交奏然不喜以藻翰¶
　　　　自名殁後無成稿其子河東宣慰副使采長¶
　　　　孫武康縣尹炯訪求遺逸釐為十巻今觀其¶
　　　　文源出韓愈多謹嚴峭健得立言之體文原¶
　　　　以舂容紆徐稱之不甚相似其詩則鄙拙殊¶
　　　　甚古體尤劣王士禎居易録深詆其膚淺顧¶
<pb:KR4d0433_WYG_000-2a>¶
　　　　嗣立元詩選亦稱其古詩少合作集中有題¶
　　　　鮮于伯機所藏黄庭經一首語較古健乃趙¶
　　　　孟頫作誤入又稱其近體率皆應酬之作其¶
　　　　言皆允惟嗣立所摘佳句九聫則多所未安¶
　　　　如出郊詩云瘦笻支彳亍狭路寫之元此何¶
　　　　等語而顧以為佳乎皇甫湜李翺諸集皆不¶
　　　　載詩不害其為湜與翺正不必曲為回䕶也¶
　　　　其集刋板乆佚輾轉傳抄殘缺頗甚此本凡¶
<pb:KR4d0433_WYG_000-2b>¶
　　　　文六巻詩三巻詞一巻乃錢塘厲鶚鈔自繡¶
　　　　谷呉氏者鶚頗為較正然脱簡終弗能補考¶
　　　　顧嗣立元詩選中闕字與此本並同則嗣立¶
　　　　所見亦即此本矣乾隆四十四年二月恭校¶
　　　　上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)　陸　費　　墀¶
#+PROPERTY: JUAN 目録
<pb:KR4d0433_WYG_000-3a>¶
欽定四庫全書　　　　　集部五¶
　養䝉文集目録　　　　　别集類四(元/)¶
　　巻一¶
　　　冊¶
　　　詔¶
　　　制¶
　　　表¶
　　巻二¶
<pb:KR4d0433_WYG_000-3b>¶
　　　序¶
　　巻三¶
　　　記¶
　　巻四¶
　　　碑銘¶
　　巻五¶
　　　頌¶
　　　銘¶
<pb:KR4d0433_WYG_000-4a>¶
　　　贊¶
　　　箴¶
　　　説¶
　　　題¶
　　　跋¶
　　巻六¶
　　　祭文¶
　　　疏¶
<pb:KR4d0433_WYG_000-4b>¶
　　巻七¶
　　　古詩¶
　　巻八¶
　　　絶句¶
　　　五言律詩¶
　　巻九¶
　　　七言律詩¶
　　巻十¶
<pb:KR4d0433_WYG_000-5a>¶
　　　詞¶
#+PROPERTY: JUAN 原序
<pb:KR4d0433_WYG_000-6a>¶
養䝉文集原序¶
養䝉先生文集若干巻者故翰林侍講學士嘉興張公¶
諱伯淳字師道之所著也公至元中用薦者言除閩憲¶
幕又有為天子言此人非直憲幕才也即日遣馹騎五¶
自海隅召至闕侍見上論事數十條皆當世急務辭意¶
剴切上為動容聴之命就中書執政以次議舉行其一¶
曰罷定官方條具其事而大官貴人已不恱曰何物逺¶
人欲奪吾官使健者候諸途要詰之㡬不得免而事亦¶
<pb:KR4d0433_WYG_000-6b>¶
浸罷公遂留翰林大徳中天子命近臣修時祀於嶽瀆¶
必老成慎重者公在遣中公以老病辭行久之遂不起¶
昔賈生為漢文帝陳治安之策太息不足以起之繼以¶
痛哭可謂切至其言雖不盡行於當時而其說如衆建¶
諸侯子弟之類皆稍稍采而舉行之而公之亡至于今¶
三十有餘年中外大夫士多能誦公所為世祖言者思¶
見其議論而想其風采邈乎㡬就泯没未嘗不為之慨¶
嘆今其子采輯其文而傳之使來者知公之才可見者¶
<pb:KR4d0433_WYG_000-7a>¶
猶在于此此固孝子之心亦大夫士之意也故為序其端¶
云至順三年四月望日奎章閣侍書學士翰林侍講學¶
士通奉大夫知制誥同修國史蜀郡虞集序¶
至元庚辰間文原侍先人側獲識檇李張公師道時江¶
南達宦者多中州文獻故老而南士裸将之餘屏居林¶
谷者往往而在交遊中雅器重公薦牘交馳為杭郡文¶
學掾遇事不然不可撼以私與上官不合去薦者益知¶
公可授以政居浙東閩海憲幕徵入遂直詞林陪講席¶
<pb:KR4d0433_WYG_000-7b>¶
而文原以供奉忝司譔著情義益欵洽不以僚屬遇我¶
也自公至京師友道日廣酬接無少懈暇則伸紙濡毫¶
作為詞章以應四方之求時時為文原誦之盖恥尚鈎¶
棘而舂容紆餘鏗乎金石之交奏也士論咸以斯文屬¶
公而公病矣檇李故多文士昔唐陸宣公為學士居中¶
多所叅決時號内相有論諫數十百篇至今讀者尚挹¶
其髙風而興起公受知聖主䝉被顧問敷對剴直皆經¶
國之要務惜不果大用而世以文字知公者特緒餘耳¶
<pb:KR4d0433_WYG_000-8a>¶
自古瑰傑之士勲業不得表見而僅以文字傳者皆可¶
惜也而况不盡傳也公之子采輯公遺藁若干篇期以¶
昭白于世可謂賢也已遺藁不特詞林時所作而文原¶
云爾者欲使後之人知公之大節如此夫泰定三年八¶
月哉生明翰林侍講學士中奉大夫知制誥同修國史¶
鄧文原序¶
　　諡文¶
故翰林侍講學士張伯淳行踐篤誠學通今古早擢晏¶
<pb:KR4d0433_WYG_000-8b>¶
楊之科第已膺班馬之才名養以謙撝恬於仕進黌宮¶
教育䝉薫芹藻之香憲幕澄清夙厲氷霜之操被明時¶
之顧問造宣室以陳謨嘗紬金匱之成書編摩青史久¶
宜玉堂之揮翰黼黻皇猷展也真儒允為耆徳謹按諡¶
法徳美才秀曰文布徳執義曰穆請謚曰文穆¶
#+PROPERTY: JUAN 原跋
<pb:KR4d0433_WYG_000-9a>¶
先公文穆在宋世由童子科及第逮事聖朝復以詞臣¶
錫封受爵然不喜以藻翰自能既没無成藁命男炯訪¶
求遺逸僅得若干篇釐為十巻刋之右塾使無忘前人¶
之徽烈其藏諸人散於四方者未能兼收並録則中心之¶
深歉也至正六年正月望日中議大夫河東宣慰副使¶
致仕男采拜手謹識¶
