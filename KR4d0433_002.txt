# -*- mode: mandoku-view; -*-
#+TITLE: 養蒙文集
#+DATE: 2015-08-25 00:08:59.861111
#+PROPERTY: ID KR4d0433
#+PROPERTY: BASEEDITION WYG    
#+PROPERTY: JUAN 卷二
<pb:KR4d0433_WYG_002-1a>¶
欽定四庫全書¶
　養䝉文集卷二¶
　　　　　　　　　　　　元　張伯淳　撰¶
　　序¶
　　　送張丞北歸序¶
士自一命以上苟能于方冊寓目者孰不曰㢘為本也¶
公生明也然而五尺童子所與知有皓首不能行之者¶
豈無其故哉曩余隨牒推移持此訓嚴甚輒嘗合二説¶
<pb:KR4d0433_WYG_002-1b>¶
而一之以為明固自公而生未有不㢘而能公者也往¶
往一命之士不以金玉視其躬者則以温飽視其官矣¶
愚者不足責也智者或暗于分義而逐逐無遺筭焉貧¶
者不必深責也富者或猶以為未足而求多焉于是一¶
私纒擾百事晦昧㡬其能為萬物吐氣難矣哉識者所¶
以重有憾于昔之仕者也保州張君以刀筆發身來貳¶
崇徳令寛民之事力所到未嘗少靳非但吟哦松間而¶
巳渉筆占位署名而已三年間有足稱者固多余獨于¶
<pb:KR4d0433_WYG_002-2a>¶
其美解後一節知君尤審初邑之鄰壤曰臨平有獄事¶
持久不能決連逮數百人不啻也當時繡衣使者檄君¶
訊其事至則不留而獄不鞫而成而是非以白君則裹¶
糧其間不以毫髪勤里社是亦有所為而為善歟夫人¶
固有矜持于始至者不能不呈露于垂去今君去如始¶
至其為當路所器人士所稱愈不誣已充是心以往有¶
以知君誠超䡍士也尚公㢘者也金玉厥躬者也能為¶
萬物吐氣者也余與君同姓臨岐黯然酒壺既傾序心¶
<pb:KR4d0433_WYG_002-2b>¶
識别¶
　　　送濟南王君赴台州治中序¶
至元二十四年前杭州路治中濟南王君被命易地台¶
州先是江淮省檄君覈民田於宜興及竟事還行装所¶
載惟昔來杭時所得復齋徐公翰墨與臺省諸公近作¶
與宜興士人送行詩巻将之台告行常所來往而徵贈¶
言于嘉興張伯淳謂杭于東南最為煩劇郡君渉筆其¶
間以治辦稱甚難也覈田惟實之歸急之則怨緩之則¶
<pb:KR4d0433_WYG_002-3a>¶
不稱職君今無擾之名有辦之實見于邦人賦詠如出¶
一口又難也復齋寓軒繡江諸公皆言語妙天下許可¶
至不輕而獨于君不靳得此不既難乎今其去矣台素¶
號仙佛國當有半刺史之榮而無其難非無難君處之¶
直易耳史傳謂龎士元使處治中别駕始當展其驥足¶
居是官而得行吾志盖足以展布有餘歛惠一州未可¶
必也夫政教人所難孚君但見其易進取人所甚易君¶
獨見其難在我者所以為不失也君勉乎哉遂即詩巻¶
<pb:KR4d0433_WYG_002-3b>¶
為之序是年六月望也¶
　　　送劉東崖赴建昌總管序¶
至元甲子上龍飛詔首及郡國儒生貢舉法越四月令¶
中外加崇孔子廟又越月以翰林學士南康劉公為建¶
昌路總管進正三品秩凡所以彰文治也南康本江左¶
奥郡入皇元職方氏改𨽻江右與建昌實接壤謂公便¶
家遂有是命人皆為公榮自公視之知有刺史之勞耳¶
公年未三十仕宋以右武大夫總管歩騎當時職視監¶
<pb:KR4d0433_WYG_002-4a>¶
司嚮用駸駸已力嵗丁亥世祖皇帝召至闕廷知為磊¶
落傑特之士顧遇至渥扈從累年辛夘屬意柄用公拜¶
手固辭良苦然不敢以退為高㢘取詞垣史局以荷光¶
寵然則初意豈汲汲榮進者哉文武非二道自光岳氣¶
分全才不可得然後岐而二之此科目之説也公于尚¶
文之世則親武事逮事國朝則為文字官一時代言多¶
出其筆詞源浩蕩橫逸人多稱之世俗所謂毛錐子與¶
長槍大劍皆局于一器者也如公者可不謂之全才乎¶
<pb:KR4d0433_WYG_002-4b>¶
傳云二千石之惟良十萬户之䝉福彼林林蠢蠢皆吾¶
赤子皆有生之樂其不能遂者旦暮吏來南鄉強以地¶
産所無責以力所不給甚者肆行胷臆於常經之外而¶
囂囂者並緣而擾之其所由起豈皆民之罪哉又豈嵗之¶
罪哉是邦素號比屋弦誦以公治之就其於民便者去¶
其於民戾者将有刺史之榮而無其由豈例曰民庸之¶
瑣瑣乎暇日登鳯山臨虎泉問訊平逺風月尚如昨否¶
固當益昌吾文而無假乎其武其不負岳牧詞臣之選¶
<pb:KR4d0433_WYG_002-5a>¶
盖未占而巳孚僕忝過從之舊知公為詳附縣周行于¶
公為隣晝窓夜燈共話無虛時今行矣僕将出門無所¶
請上言加餐下言相憶固在乎筆舌之表也行之日中¶
都士大夫咸為歌詩以送于是嘉興張伯淳摭實而為¶
之序若夫濃墨大書贅名東崖先生文藁之末則伺他¶
日云時九月十三日也¶
　　　送周方山序¶
自田不井舉選不鄉里而士之有志斯世者始不得不¶
<pb:KR4d0433_WYG_002-5b>¶
托于游去古日逺何士之重不幸也其幸而有遇焉而有¶
環轍之勤勤曳裾之于于與夫傳食之瑱瑱聖若賢且¶
不免嗚呼亦勞且苦矣居今之世有若海陵周君以詩¶
文游諸公間識不識聞周方山至倒屣惟恐後而日汲¶
汲道途豈得已而不已者哉其客秀凡數年來為錢塘¶
客復許久今又将去而游呉門不知方山此去轍迹所¶
過可㡬所歡然傾盖者㡬人其可以長裾見而不貽俗¶
子嗤者又㡬王門青芻白飯能所至如歸否川浮陸走¶
<pb:KR4d0433_WYG_002-6a>¶
東西惟吾所欲不至濡滯否無落莫否于其行也合錢¶
塘交游之能詩者各賦以贈于是嘉興張伯淳壯方山¶
之游興不衰又喜吳門之有郡博士馮君抱甕前提學¶
胡君滄溪皆東道主也方山見必有遇當不至如區區¶
所從者作送周方山暕序¶
　　　送范葯荘序¶
長興為湖大邑素號難治然令丞得人治固不難也錢¶
塘范君提鄉郡學事且三年行臺遵近制上其姓名于¶
<pb:KR4d0433_WYG_002-6b>¶
朝将抜擢焉君㢘于取姑丞是邑告行于常所往來伯¶
淳與祖餞北闗外酒壺既傾贈一言曰士有一命以上¶
苟存心于愛物于人必有所濟今得百里地貳政其間¶
百姓于我乎仰樂乎心則一邑之人喜不樂乎心則一¶
邑之人懼闗係不輕也一命之士可以行志況再轉為¶
丞乎況是邑環其封不翅數百里責任尤不輕而有志¶
濟人愛物者盖足以行之而有為也且自唐來言丞者¶
必曰藍田豈舍崔立之皆不足為丞舍藍田皆無可為¶
<pb:KR4d0433_WYG_002-7a>¶
之邑哉官以人而重固也立之積學續文吟哦松槐間¶
其意趣為何如范君詩人也視此當無愧将見後之稱¶
長興者亦猶今之藍田焉斯可矣雖然丞賢而令亦賢¶
當無往有所不可施用者范君勉乎哉夫責任之不¶
輕則所以自得者宜重當朝要人所以相位置者頗高¶
則其養望于是官也宜毋以卑自諉范君勉乎哉君然¶
其言于是乎書葯莊君自號不以稱古也年月日張某¶
序¶
<pb:KR4d0433_WYG_002-7b>¶
　　　送胡石塘北上序¶
天地山川之氣鍾而為人而得其秀者為士士非徒深¶
衣大帶之謂也古者八嵗入小學十五入大學自灑掃¶
應對以至禮樂射御書數以至窮理正心修身治人之¶
道一不知不足謂士由今視之亦難矣後之士之於學¶
雖未必皆古亦必日積月累而得士之名其或未嘗有¶
積累之功猝然號于人曰吾士也己固不敢自信人亦¶
将羣聚而非之嗚呼邇來則不然已余友金華胡君前¶
<pb:KR4d0433_WYG_002-8a>¶
進士也力學工古文盖将駸駸乎古之所謂士者然而¶
貧無以為家飢驅出山不得不仰升斗禄而挾其耿耿¶
者于是衆方以掀髯抵掌為狂誰為階尺寸之進世俗¶
所以重可嘆也君今去矣燕雲紫翠間足昌其文吾知¶
此行定不虚臨别酌而諗之曰君家安定繇進士發身¶
踐厯中外多政譽其守湖築石塘百里興建學宫足為¶
後來法經義治事取次講明深衣大帶云乎哉君以石¶
塘自號豈亦有慕於宗家者耶君仕矣以其所長用之¶
<pb:KR4d0433_WYG_002-8b>¶
學校用之民事将施無不宜君曰非所知也一笑出門¶
序以識别不以石塘謂君古也至元二十五年仲春十¶
八日嘉興張某書于越之寓舍¶
　　　湖廣行省平章安南國王陳公詩序¶
士君子負邁往英特之氣往往于詩文發之然其體或¶
寒或瘦或富贍典麗或吐不烟火食語其所發見者盖¶
不一唐韓子直以為和平之音淡泊愁思之聲要妙讙¶
愉之辭難工窮苦之言易好又謂文章之作毎發于羇¶
<pb:KR4d0433_WYG_002-9a>¶
旅若将以所遇為工拙者以余觀之體之不同由所稟¶
與見聞之異豈皆緣所遇哉杜子美稱特進汝陽王為¶
詞華哲匠退之之于馬兆平稱其變化魁傑至于裴司¶
空之佳句馬僕射之天平篇什所以贊美之者甚至遐¶
想當時讙愉和平之意多未必愁思而決非窮苦者也¶
今湖廣行省平章政事安南國王陳公來歸京闕有年¶
露昕月夕雪橋霜路景詩詠語居多裒成一編曰拱北¶
藳夫以身被光寵服食器用一出天家不可謂羇旅愁¶
<pb:KR4d0433_WYG_002-9b>¶
苦而其工好要妙乃若是詎非得于天者然歟抑亦客¶
宦中華風清月明故國萬里之懷富貴無常之感樂極¶
而悲所以致其吟咏發其湮鬱而工好要妙隠然出于¶
光寵服用之表者耶余友編修張君宗魯出公吟藁及¶
手鈔近作見示凡寓目者嘆賞同辭能言之士将效韓¶
杜所以贈數公者作詩以美之而俾江南張伯淳為之¶
序¶
　　　送李仲賓蕭則平使安南序¶
<pb:KR4d0433_WYG_002-10a>¶
安南古越地雖在九州之外或以為禹舊服也自昔置¶
刺史若太守若牧有(原缺/)¶
　¶
　¶
　¶
　¶
　¶
　¶
<pb:KR4d0433_WYG_002-10b>¶
今天子六龍正御大沛解澤不以安南逺服而外之謀¶
所以布宣徳音者于是以禮部侍郎李君仲賔使而以¶
兵部郎中蕭君則平為輔行於乎才選也人謂此行為¶
易余獨以為難奚其難者諭㫖于是邦孰不曉以君臣¶
大義與夫福禍利害之機彼挾其懼心以聽則言易入¶
不然歸而報聞吾盡吾職國家固自有以處此今二君¶
跋渉數千里播告尺一書開其自新而已倘于于而去¶
于于而來是夫人而能為又安事吾軰況人情積懼之¶
<pb:KR4d0433_WYG_002-11a>¶
餘一旦自抜于無過則不勝喜然喜者玩之萌也吾就¶
其所喜而能使之舍其遲回不決之舊而新是圖斯不¶
負皇華禮樂之遣仲賓嘗班尚書郎則平嘗貳刑獄使¶
者生平所學所行何事今行矣有匪躬蹇蹇之撡無入¶
直剌剌之態其能辨人之所難決然無疑矣余客中不¶
堪聽陽闗又不能效兒曹作加餐相憶語姑叙以識别¶
至元三十一年六月二十八日書于玉堂之署¶
　　　送趙月卿赴江州教授序¶
<pb:KR4d0433_WYG_002-11b>¶
官之所以㢘非必饋魚縣庭見金揮鋤之為也凡無所¶
為而為善不為分外之求皆㢘也至元丁亥余侍席餘¶
杭郡之人趙君月卿曩以前六館士為衆所推重正學¶
事時固已知君無他腸是嵗冬君分教越學㑹余從事¶
東浙憲府次于越公退過從絶口無俗事今之為郡文¶
學者毎患于道徳仁義之味無所售必汲汲于伺候奔¶
走而後足以自立其弊遂至于墮其所守君悉不暇顧¶
惟吾職之為盡世俗愛惡皆度外置之而亦未嘗有缺¶
<pb:KR4d0433_WYG_002-12a>¶
事壬辰之秋余由福建赴闕君以秩滿叩銓曹又有客¶
中談笑之適屬議者欲清各道儒學提舉之選秩滿抜¶
官不循資格君一切無希進意仍就本來面目以歸且¶
不暇擇地視昨加逺不計也嗚呼亦㢘巳翕而張嗇而¶
豐造物者固有所處于此然潯陽為江右名郡東西二¶
林清泉飛瀑勝槩正不少白傅自謂苟有志吏隠舍此¶
何求君挾此㢘于進取之心姑尋吏隠盡吾職之所當¶
為而不事世俗之所不必為将見肅肅衿佩有熏陶變¶
<pb:KR4d0433_WYG_002-12b>¶
化之益顧不偉歟若夫定力習俗之瀾掉頭利欲之鼎¶
則有素志在癸巳五月十日嘉興張伯淳書于大都寓¶
舍¶
　　　送陳笠峯赴安慶教授序¶
郡有學教之所由闡所以培養人才為異日用非直教¶
之也而又有以養國家待士之意不輕也自教法不明¶
徒以課試為教意巳非古甚者并課試復不省惟知過¶
用其精神心術于養士之具而忿爭所至不免學校于¶
<pb:KR4d0433_WYG_002-13a>¶
是乎日輕嗚呼皆不公不㢘者之為也余毎謂公㢘雖¶
二而實一惟㢘故公未有不㢘而能公者苟㢘矣而或¶
昧于事雖潔一已何益又必通儒而後可以語此然而¶
衆口難調士為尤甚文學掾得人與否所係則甚重也¶
若四明陳君之於教盖有其已試之效而畧無可指之¶
疵余嘗從事東浙憲府越學舊遊余與君雖相後先而¶
章甫縫掖者無識不識誦陳笠峰如出一口不特章甫¶
縫掖也凡仕于是邦之賢者莫不皆然至此而後知公¶
<pb:KR4d0433_WYG_002-13b>¶
論元不冺又考陳君所以得此于人者果何在學廩自¶
粒粟以上悉付出内之公于司存已若無所與于其間¶
者故能興廢補弊易敗垣頺屋而翼然奐然秩滿累載¶
郡吏者乃上其姓名于省臺明刑蒞政将無施不可顧¶
方遲囬而後謁選部復注安慶教授以歸皖溪翠氣高¶
齊碧雲聞風已有徳色将多士幸甚君文獻故家蚤嵗¶
馳聲場屋仕而不苟貧而能㢘如此余因是知君通儒¶
者也㢘而公者也教養盡職者也施于有政而咸宜者¶
<pb:KR4d0433_WYG_002-14a>¶
也至元三十年五月十一日嘉興張伯淳書於大都驛¶
舍¶
　　　送張子敬湖南宣慰使都事序¶
至元庚辰嵗太原劉公伯宣同知浙西宣慰司事于人¶
物少所許可而東平張君子敬獨以公事見知由松江¶
提控案牘擢本司掾時余巳知子敬為篤實通敏之彦¶
嵗在辛夘權奸伏誅江浙行省窮治奸黨置勘如法奉¶
行文書者必遴其選僉省事郭公伯川辟子敬為屬尋¶
<pb:KR4d0433_WYG_002-14b>¶
掾行省秩滿授湖南宣慰司都事才選也人生穹壤間¶
患無才耳不患人之不已知也知之而舉而獲用于時¶
又顧所知者何如人嗚呼所托有正邪終身賢佞通塞¶
之所由繫自立之難甚矣子敬遇知劉郭二公故得以¶
職業進昌黎所謂知其主可以信其客者湖南子敬盖¶
不必湖南而已可信若余者又豈得因其主而信之耶¶
抑湖南去天萬里世之論者往往謂天逺則民情無從¶
上達而皇澤或壅有是哉今子敬往佐而長必能就其¶
<pb:KR4d0433_WYG_002-15a>¶
于民便者去其于民戾者東南一分之寛其庶乎外此¶
皆餘事耳行有日余因所知輙為叙其出處錢塘多名¶
大夫士知子敬者不少尚相率賦之元貞二年九月日¶
詞臣張伯淳書于錢塘寓舍¶
　　　玉芝吟藁序¶
三山鄭君貢父自號玉芝蚤有場屋聲邁往英特之氣¶
無所于寓而于詩發之元貞丙申夏與余邂逅錢塘出¶
一巻相示長篇如題故相第五言如贈老僧云心已先¶
<pb:KR4d0433_WYG_002-15b>¶
身死肩㡬與項齊七言如動物自爭浮世界㳺塵不染¶
舊江山如一榻好風延夢蝶半林殘日欵鳴蟬絶句如¶
錯喚侍兒供曉鏡鐘聲不向景陽來往往意生語應理¶
與境融盖是用其學力于詩非直從詩上用力者也晉¶
宋以前不可尚已近體自唐來多工思致然所到皆是¶
凌厲光景繁花野草快覩美瑞為之洞心駭目他日奏¶
天台之賦賡齋房之歌雖不求昌其詩亦足以嗚國家¶
之盛秋八月既望書于錢塘寓舍¶
<pb:KR4d0433_WYG_002-16a>¶
　　　送雲伯讓赴瀏陽教授詩序¶
洛陽雲君伯讓赴瀏陽州教授能言之士咸為詩以送¶
屬余序之余謂荆潭唱和詩序在前雖其事異而措辭¶
倍難然不可以已夫時有今昨地有朔南吾道一而已¶
矣嘗疑伊洛前修前後相望以道徳文章淑其身淑其¶
徒而轍迹不及江以南間一至焉則民事也豈因鄙夷¶
其士哉皇元混一以來仕者㕘錯南北往往而是獨不¶
聞北方學者為南州文學掾未必憚逺亦直卑冷官耳¶
<pb:KR4d0433_WYG_002-16b>¶
伯讓為親賦禄繇河南仕湖南不逺數千里而取人所¶
棄卓識也凡事習于舊聞者必玩得于創見者常新今¶
瀏陽肇州學校因之而升非直新其匾而已伯讓用力¶
充平日所學以淑弟子員将士習日就斯美上不負聖¶
朝更新之意勉乎哉暇日企南軒高風訪龜山遺跡以¶
䆒伊洛淵源之盛其為益當不止如今日所觀勉乎哉¶
元貞二年(闕/)¶
　　　送方復大序¶
<pb:KR4d0433_WYG_002-17a>¶
余友方君復大糾正宣城郡學将之官告行常所來往¶
余謂宣城經諸謝題品而太白牧之賦詠相續山川明¶
秀無所韜韞矣宦逰所到想見心目暢達足昌其文可¶
為復大賀始余識復大于江浙叅知政事龍川李公館¶
中知其主固已信其客既而過從稔益信其純雅可敬¶
昔滕公達道客㕘政范文正公門以文學致身通要復¶
大出處畧同筮仕而得地又若此吾知此去必能充然¶
于山川明秀之間而卓然于升斗計㑹之外正無用作¶
<pb:KR4d0433_WYG_002-17b>¶
加餐相憶語江東有僉㢘訪司事李君余友也見間試¶
為舉似以代問訊¶
　　　送白廷玉赴常州教授序¶
吾友白君廷玉為常州路教授才選也年來儒官赴選¶
部如水赴壑員無窮而闕有限于是樞機日趨于宻始¶
仕須府與州再調乃得路學君由學正入仕用薦者即¶
得教授一路豈易然哉初至元壬辰嵗余赴闕廷時近¶
侍之臣亦嘗以君姓名進不果行以今所得較昔所遇¶
<pb:KR4d0433_WYG_002-18a>¶
果何如也君仕矣将使郡人皆有所矜式當思所以増¶
吾道之重夫自子産以不毁鄉校而得頌世之所謂公¶
論往往歸之學校其弊遂至于是巳而非人指無而為¶
有學校不能不因之而取輕余毎謂執政者不厭鄉校¶
之議巳鄉校不必求議乎執政則為兩得之君平昔不¶
好以臧否出口然聞人之善未嘗不心服聞人之惡惟¶
恐掩耳或後有以知君靜者也可以仕者也足為吾道¶
増重者也因其行序以識别¶
<pb:KR4d0433_WYG_002-18b>¶
　　　閒閒紀夢詩序¶
自六夢有占而夢之説尚矣或生于想或生于因或以¶
為無因無想而後吉凶可兆然吾夫子志于行道雖不¶
必想像周公而神交意接自不容已若乃志清虛而化¶
蝶志富貴而旋螘復有芻狗三占本無是事而所言悉¶
騐是又出于因與想之外凡此遽數之不能終也吾方¶
外友閒閒吳師廼良月七夜夢與江東三名儒談且賦¶
聨句覺而可記者惟三句遂作為七言律詩以紀其事¶
<pb:KR4d0433_WYG_002-19a>¶
有因與想無因與想吾不得而知之獨以其夢中屬句¶
能引物連類而無小差非胷中素有機軸不待紬繹者¶
能爾耶少霞五雲閣吏之書坡翁氷玉肌骨之調亦有¶
夢中累數百言覺猶歴歴者皆胷中之機軸也次韻凡¶
若干人律吕相宣珠璣交映不知退之當時紀夢之作¶
所得梘此為何如師示此巻若有所徵于余余謂鄭人¶
得鹿覆蕉其藏之者聞而求之者所謂室人者士師者¶
皆夢也若又説夢中之夢不㡬架屋上之屋乎抑聞之¶
<pb:KR4d0433_WYG_002-19b>¶
真人寢不夢覺無憂師已是八九分地位人他日尚相¶
與言非夢之夢姑直叙所聞而書之巻端¶
　　　秋山詩巻序¶
秋光渾似宦情薄山色不如歸意濃此詩盖為我軰發¶
興或宦情本無歸意已息而獨于此有得焉是未可以¶
俗意窺也宣城稽法師自號曰秋山承平公子此圖殆¶
是先數百年為師而兆今取以自况吾黨之士相率為¶
之吟賦夫出塵絶俗者至乎靜至靜者莫山若彼其落¶
<pb:KR4d0433_WYG_002-20a>¶
花亦定鳥鳴更幽固其體然復有木秀而繁隂水落而¶
石出四時之景皆佳而未若楓丹露白萬籟收聲之際¶
有超然物外意度師豈是之取耶顧方依光日月以壯¶
𤣥門之觀正恐山靈揺手止之雖然吾居無山吾心未¶
嘗無山吾目未嘗無山¶
　　　劉提㸃南柯録序¶
晉以來記人主動言皆近侍之臣後雖有夾香案立螭¶
㘭者其進有時終不若近侍之旦夕左右也御前提㸃¶
<pb:KR4d0433_WYG_002-20b>¶
錢塘劉君曩仕宋居禁近力學好修逮事皇元不失故¶
歩治朝無事退食多閒追記舊聞筆之編帙文從事順¶
得紀載體凡若干巻明忩展閱如入武庫如行賈區如¶
在山隂道中如遊鈞天聴廣樂名之曰南柯録誰曰不¶
宜然非老於文學安能紀此夢耶宋初王祁國進五代¶
㑹要及顯徳事迹甚偹王嘗仕周論者不非君其什襲¶
以伺太史氏采録云¶
　養䝉文集巻二¶
