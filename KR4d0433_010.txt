# -*- mode: mandoku-view; -*-
#+TITLE: 養蒙文集
#+DATE: 2015-08-25 00:09:00.026700
#+PROPERTY: ID KR4d0433
#+PROPERTY: BASEEDITION WYG    
#+PROPERTY: JUAN 卷十
<pb:KR4d0433_WYG_010-1a>¶
欽定四庫全書¶
　養䝉文集巻十¶
　　　　　　　　　　　　元　張伯淳　撰¶
　　詞¶
　　木蘭花慢¶
　　　題(闕/)¶
載西山爽氣添不重月船輕記前度今朝瓊花爛漫管¶
領歌聲今嵗濃華深處羡衮衣還看彩衣榮人世雲萍¶
<pb:KR4d0433_WYG_010-1b>¶
相遇嵗寒松栢長青　行行催覲朶雲明曉色上觚棱¶
看春去春來依然黃閣移近家庭浮雲儻來軒冕算古¶
今久逺是功名尚有寒崖枯卉東君也解留情¶
　　　送李治書¶
羡高標雅量忩八面更玲瓏毎風日佳晴湖山清處抱¶
錦從容不把雲霄自隔向尊前看我嘯吟中人世流光¶
易老古來知己難逢　青驄來往太匆匆呵䕶有紗籠¶
想當道豺狼先聲到處膽落英風南樓暫容橫榻算覽¶
<pb:KR4d0433_WYG_010-2a>¶
觀有限興無窮别後相思何處心期付與飛鴻¶
　　　夀張可與¶
對黃花爛漫能㡬日又重陽問眼底湖山新春緑甚别¶
是風光三台近臨吴地映奎躔明處紫薇郎人道當年¶
豸角這回收歛秋霜　笑談幕府晝偏長何事最為忙¶
但覺取一分一分方便亦足流芳人人敢攀宗衮為東¶
南民命秉心香更借南陽菊水殷勤滿注瑤觴¶
　　　夀劉東崖¶
<pb:KR4d0433_WYG_010-2b>¶
記當年客裏是今日奉霞觴任厨傳荒凉風林震撼¶
樂自難量别來嵗華電走又都門剪袂幾星霜我半¶
百年已老兄多四嵗偏强　玉堂滿袖惹天香鳯閣¶
様詞章看采帖題春椒盤草頌蓬矢開張金甌御屏¶
簡記賦蓬萊壽域奏明光他年再逢今日伴兄緑野¶
尚羊¶
　　　夀邵抑齋¶
儘江南江北誰不慕抑齋名羡夢草才華粲花談論喬¶
<pb:KR4d0433_WYG_010-3a>¶
木佳聲重尋玉堂舊歩喜今畨天語重叮嚀云是儒家¶
領袖居然史筆權衡　相逢便覺眼長青相對話羇情¶
正緑暗園林朱明時候瑞靄騰騰期公久長名節大羮¶
中還看五侯鯖此去明堂一柱當年玉樹階庭¶
　　　夀陳介軒¶
問家傳舊物有清節與高風任野色充庭俗塵掃迹談¶
笑從容生涯但隨分足比孟嘗襟度只差窮曽是貞元¶
朝士本來湖海元龍　且評推許介軒翁萬口一詞同¶
<pb:KR4d0433_WYG_010-3b>¶
喜漸近希年從教白髪目炯雙瞳蟾鈎又還乍吐對荷¶
香莫放酒尊空砌下芝蘭競爽年年家慶圖中¶
　　　贈彈琵琶者¶
愛長蘆年少將雅調寄幽情儘百喙春和羣喧夜寂老¶
鳯孤鳴都來四條弦裏有無窮舊譜與新聲冩出天然¶
律吕掃空眼底秦箏　落紅天氣煖猶輕洗耳為渠聴¶
想闗塞風寒潯陽月色似醉還醒軒忩靜來偏好到曲¶
終懷抱轉分明相見今朝何處語溪乍雨初晴¶
<pb:KR4d0433_WYG_010-4a>¶
　　　次唐格齋韻¶
儘交游滿眼嵗寒友果誰與羡錦綉為心氷霜作操仁¶
義蘧廬門前埽清俗軌自熈然甕牖與繩樞記我蓬弧¶
時候寓情翰墨歡娱　驅車特地致函書髙義渺江湖¶
悄夢斷鴛鴦盟深鷗鷺閒適從渠槐隂漸成翠幄看庭¶
前鸎過引新鶵嵗嵗期君一醉相忘非我非魚¶
　　滿江紅¶
　　　夀張繡江¶
<pb:KR4d0433_WYG_010-4b>¶
省闥彌綸早傳到和羮消息無限事但從綱領認教端¶
的囬省平生游宦處那曽些箇由人力算知心惟有好¶
湖山秋澄碧　從此去開壽域緣底事催行色傍重陽¶
時候且排瑤席何待殷勤斟菊水底須托興青松栢願¶
年年濃醮繡江波供詞筆¶
　　　次韻夀澗兄¶
七日新秋還又記生申初度清夢到小橋流水翔蓬深¶
處去嵗灤京尤望逺今年談燕知誰與想荷飜翠盖飽¶
<pb:KR4d0433_WYG_010-5a>¶
凉颸時掀舞　何待吸擎盤露何必頌長明炬更何須¶
伊吕何須巢許但有金丹消息在待将銅狄摩挲去儘¶
西湖山水四時皆宜晴雨¶
　　臨江仙¶
　　　壽程雪樓¶
白雪樓頭青晝永新來喜事連綿朱明緑暗麥秋天綉¶
衣何日去丹荔已香傳　前夜團團明月好清光留照¶
華筵錦嚢隨處地行仙庭椿闗望眼同慶八千年¶
<pb:KR4d0433_WYG_010-5b>¶
　　糖多令¶
　　　夀王肯堂¶
前日是中秋嬋娟為我留畫圗間主勸賓酧𦂳處偷閒¶
誰得似真意度淡交游　薇省老叅謀三召一舉頭魯¶
祥麟増重儒流今嵗綵衣還有伴方衮衮慶公侯¶
　　　寄吴間閒¶
移住近瀛洲天槎去莫留數歸期已過中秋上界羣仙¶
官府足雲不礙水長流　酒令與詩籌依然記舊㳺倚¶
<pb:KR4d0433_WYG_010-6a>¶
斜陽分付羇愁應與鰲峯人共語還不減去年否¶
　　齊天樂¶
　　　夀王伯起¶
庭柯一葉炎曦淡秋光宦情相佀駟馬爭馳千帆競送¶
不羡紛紛時軰隨緣禄賦慶官府清明紀綱興起暇日¶
吟鞍湖山公案更兼理　將軍猶是未老舊時供奉曲¶
還有風致拄笏西山蟠螭北海却是君家盛事佳辰雅¶
聚且滿引霞觴坐看芝砌富貴長年四時談笑裏¶
<pb:KR4d0433_WYG_010-6b>¶
　　　送馬徳良¶
人生南北如岐路相逢自憐不早傾盖班荆分燈並壁¶
吟巻筆床茶竈交情古道怕催詔翩翩好風吹到聚久¶
别離砌蛩那更碎懐抱　臨行誰勸駐馬待將塵土事妨¶
我吟嘯小住雖佳還堪就否催得雲帆縹緲官梅正好¶
比前度孤山賸開多少兩處心旌倚樓同晩照¶
　　　次韻謝勌翁¶
班荆傾盖當時事囬頭屢更寒暑倦翼才還蒼顔易得¶
<pb:KR4d0433_WYG_010-7a>¶
零落江陵千樹相逢冷署且莫訝儒冠解将人誤記我¶
生朝采箋新調映紅炬　投閒誰道太早人生行樂耳¶
何地非旅緑暗書眸紅生醉臉聊對簷花細雨移尊共¶
語問何日扁舟嫩荷香處坐待蟾光四更猶未吐¶
　　摸魚兒¶
　　　次韻抱甕¶
采黃花自斟清醑南山人在何許浮生聚散雲萍似消¶
得㡬畨寒暑些箇路不斷情悰惟有春天樹停歌罷舞¶
<pb:KR4d0433_WYG_010-7b>¶
更說甚悲歡從教白首心事付摧櫓　鈞天夢忘却當¶
年宦譜吟蛩休怨休訴如今世味更嘗慣但見青山多¶
嫵清對苦是我誤儒冠還是儒冠誤西湖勝處且趂取¶
佳時不寒不暖同泛小舟去¶
　　賀新郎¶
　　　次韻¶
囬首章臺路又一畨春事闌珊滿簾風絮郭外誰家間¶
院落别是壺天意趣判一日來游一度除却憂愁風雨¶
<pb:KR4d0433_WYG_010-8a>¶
外肯容他野馬埋雙履行樂地更何處　人生忍把佳¶
期誤况今朝滿座春風怎禁不去蓮社蘭亭當日話便¶
合從今委付算此語非縁嬰譽飲少歡多還覺醉看歸¶
途叠嶂青無數情未足日催暮¶
　　婆羅門引¶
　　　送徐容齋¶
容齋平日一身用舍繫安危兒童走卒皆知誰料鱸魚¶
江上忽憶故山薇任西風别酒月正圓時　性齋有詩¶
<pb:KR4d0433_WYG_010-8b>¶
道掃舍待吾歸二老相招如此公論疇依人生行樂對¶
佳水佳山何必歸公笑曰歸去來兮¶
　　玉漏遲¶
　　　夀張右丞¶
太平元夜好鰲山宴徹祥烟凝曉端正嬋娟為我玳筵¶
留照曾侍龍潛舊邸更欣際鴻圖初造人盡道兩宫柱¶
石元貞廊廟　天轉右轄星躔儘向上勲名厯階須到¶
商鼎周彜時奏退朝吟嘯賸有塤箎韻雅况庭户纎塵¶
<pb:KR4d0433_WYG_010-9a>¶
如掃經濟了長醉遂初春早¶
　　　夀馬右丞¶
浙江囬棹處急流勇退冥鴻高舉出晝遲遲不為虎丘¶
留住姑待春和水漲旋乘個月明船去天未許雲歸又¶
出依然霖雨　熟路小隊輕車想司馬重來聚觀如堵¶
暇日西湖㸃檢舊題詩句冷落江南倦翼但惟有心香¶
一縷長記取毎嵗仲春端午¶
　　栁梢青¶
<pb:KR4d0433_WYG_010-9b>¶
　　　賦枯梅寄張郎中馬同知¶
冷淡根荄小春時候兩蕊三花栽向西湖移來東閣一¶
任安排　絶憐瘦影横斜但宜在山顛水涯苑裏平安¶
嶺頭孤秀榮悴爭些¶
　¶
　¶
　¶
　養䝉文集巻十¶
