# -*- mode: mandoku-view; -*-
#+TITLE: 養蒙文集
#+DATE: 2015-08-25 00:08:59.990963
#+PROPERTY: ID KR4d0433
#+PROPERTY: BASEEDITION WYG    
#+PROPERTY: JUAN 卷八
<pb:KR4d0433_WYG_008-1a>¶
欽定四庫全書¶
　養䝉文集卷八¶
　　　　　　　　　　　　元　張伯淳　撰¶
　　絶句¶
　　　東山¶
公館地行仙山居著市廛夕陽凝照處光景最留連¶
　　　題猴卷¶
休論狙公朝暮且看易生家數人心與日俱馳須信繫¶
<pb:KR4d0433_WYG_008-1b>¶
椿有處¶
　　　題唐承㫖樂山二首¶
凌雨震風不動層崖峭壁孤髙生平深造自得中有至¶
樂陶陶¶
世事各從所好靜中始見天真身在蓬萊深處四時景¶
物長春¶
　　　贈彭萊山二首¶
三百五篇比興二十八宿心胷理數相為經緯萊山賸¶
<pb:KR4d0433_WYG_008-2a>¶
納春風¶
總是江南倦客君平到處生涯老去黃塵漫馬襟期付¶
與鶯花¶
　　　題愛山堂¶
曽是終南捷徑豈無長白名公觧識靜中真趣四時樂¶
意融融¶
　　　題錢宣慰先母文賦梓本¶
吴越青氊故在科場黃冊昭垂前軰八义手段阿婆三¶
<pb:KR4d0433_WYG_008-2b>¶
五年時¶
　　　題陵母伏劍圗¶
忠臣孝子本同門沙漠茫茫自靖身可恨投鞍忘大義¶
安知伏劍是何人¶
　　　王尉省軒¶
一覺天機生警枕萬端世慮集晨鐘莫将今昨分非是¶
出處周旋笑蟻封¶
　　　題熊月池扇¶
<pb:KR4d0433_WYG_008-3a>¶
占斷清虛讀楚騷無塵境界不波濤一方天影苔磯下¶
想見山人著脚髙¶
　　　贈相士天泉¶
來從江西去燕山云我未老當得閒雙眸鑑物湛如水¶
别有流𣲖非人間¶
　　　次韻方虚谷賦海棠¶
雨洗胭脂㸃㸃鮮沈香亭上鬬春妍淵材休把無香恨¶
未必他花譜作仙¶
<pb:KR4d0433_WYG_008-3b>¶
　　　病齒四首¶
蕭蕭一室老維摩風日佳時電影過病裡不分春早晩¶
子規啼處夕陽多¶
自謂閒中不負春得閒無柰病魔生卧游翻覺塵縁少¶
長遣湖山入夢清¶
緘口支頤據一床憂愁風雨减韶光錢塘未必名醫少¶
自恨生無試藥腸¶
宿有愆尤在齒牙閉門經月卧沈疴杏園舊夣還重醒¶
<pb:KR4d0433_WYG_008-4a>¶
無柰紅綾餅餤何¶
　　　題孔先軰所藏菊圖¶
詩禮家庭隠逸姿倦游心事付東籬冩真不在丹青裏¶
一夜秋香老更宜¶
　　　山居¶
兀兀山居覺日長舊時松檟又成行本無世慮何須遣¶
一縷晴忩栢子香¶
　　　為范君澤賦梅屋二首¶
<pb:KR4d0433_WYG_008-4b>¶
白玉堂中晚不留為花牽惹故鄉愁一泓天影依然碧¶
尚憶先翁舊釣遊¶
壑谷周遭萬玉妃當時茅舎映疎籬祇今便作槐堂看¶
不問南枝與北枝¶
　　　蔡氏隠樂堂¶
南昌吴市自髙風誰謂終南有逕通隠見以心非以迹¶
古今名教樂無窮¶
　　　韓家蟠梅¶
<pb:KR4d0433_WYG_008-5a>¶
玉龍擎重老寒枝尚記君家賦雪時誰謂天真終矯採¶
耐交還許竹松知¶
　　　題國兄索笑圗集¶
江左衣冠盛事家妙年仍許富才華不知索笑從何處¶
肯對含章簷下花¶
　　　隠梅二首¶
聴松倚竹總閒情偏慕逋仙百世名誰似羣芳搖落後¶
耐寒賸有暗香清¶
<pb:KR4d0433_WYG_008-5b>¶
獨凌風雪飽烟霞不必山人處士家隠見在心非在迹¶
也知東閣有官花¶
　　　楚龔雲山圖¶
小米心期付老龔雲容山色有無中懸知白雪樓頭客¶
一拂雲山萬慮空¶
　　　題程雪樓雅嘯圖¶
梅亭聲價以文傳題識猶存癸巳年後六十秊誰展卷¶
西園景物只依然¶
<pb:KR4d0433_WYG_008-6a>¶
　　　贈楊法師¶
公館三年义故鄉羽衣猶染御爐香純陽當日長生訣¶
補報乾坤日正長¶
　　　題單吉甫擕示江孝卿書巻二首¶
凝重楷法田家賦從衡草聖秋風辭江君九京不可作¶
翰墨千載猶陸離¶
單君昔佐吾鄉幕垂去還如到郡初今日都門重晤語¶
篋中惟貯故人書¶
<pb:KR4d0433_WYG_008-6b>¶
　　　題宋氏義門記二首¶
羣姦知敬義門李一忍曾傳九世張賸有覃懷佳話在¶
千年旌表尚輝煌¶
盛世可封常比屋世皆循吏傳應無祇今空谷跫然喜¶
筆底春風有鉅儒¶
　　　蕭蘭英¶
翠裊腰支綘㸃唇楚蘭買斷四時春丁寕莫向游塵老¶
却顧蕭郎是後身¶
<pb:KR4d0433_WYG_008-7a>¶
　　　贈冩真焦善父二首¶
儒科芳潤到孫枝立本丹青非畫師冩徧時賢爭快覩¶
後來不特論姸媸¶
因形取像成三耳應手關心得九容老我豈堪珠玉側¶
與君惜不早相逢¶
　　　寄蔡履齋三首¶
宇宙清明日月長不知時序有炎凉一庭野色無人共¶
桂子飄來何處香¶
<pb:KR4d0433_WYG_008-7b>¶
美人秋水隔丰標老樹隂森鎻畫橋㡬度經過須艤掉¶
不縁茅店酒旗招¶
夜雨西忩話嵗寒雲萍自昔聚時難殷勤不在同衾處¶
長作西忩夜雨看¶
　　　題清凉居士跨驢圖¶
三鎮勲名居士身清臞渾似灞橋人當時若附和戎議¶
未必詩翁為冩真¶
　　　壬辰九月十日謝程雪樓宴集¶
<pb:KR4d0433_WYG_008-8a>¶
醉裏不知身客鄉笑談猶作少年狂祇今寂寞他籬落¶
黃菊還如昨日香¶
　　　謝劉東厓用前韻¶
少陵身世只他鄉誰笑狂夫老更狂雨洗東籬花事歇¶
小忩芸草四時香¶
　　　題右丞輞川圖二首¶
風流别墅想當年花竹樓臺簇輞川不是右丞行樂地¶
可能景入畫圖傳¶
<pb:KR4d0433_WYG_008-8b>¶
赤日黃埃行路難何時結屋倚青山此身可恨非裴廸¶
杖履相從水石間¶
　　　菊軒二首¶
幽香耐晩水延生霜後何曽見落英莫訝當春賦秋景¶
春花未必到秋榮¶
旅食都門閱嵗華黃花開遍更無花從知獨殿羣芳意¶
惟許蒼松共一家¶
　　　竹林圗¶
<pb:KR4d0433_WYG_008-9a>¶
畫巻流傳天地間令人想見晉衣冠竹間花底難同調¶
留向他年緑野看¶
　　　御賜王右丞玉拄杖賦二首¶
耆舊才名倚注新宻排細栁䕶楓宸清時無事征謀息¶
還有軍門杖策人¶
沈香為幹玉為端曽入先皇掌握間到手又沾新雨露¶
免教挂笏對青山¶
　　　張氏七子奉親¶
<pb:KR4d0433_WYG_008-9b>¶
聞說清名滿漢中綉衣光動舊青驄眼前七子皆稱孝¶
却笑當時賦凱風¶
　　　題友竹詩卷二首¶
細栁營門寵渥新髙風却羡竹林人望秋木葉凋零易¶
惟有嵗寒情味真¶
一度相逢一笑開蕭蕭翠氣襲人來何當徑造王猷宅¶
洗眼天家白玉杯¶
　　　春牧圖¶
<pb:KR4d0433_WYG_008-10a>¶
姚黃魏紫鬭濃殷爭似劉家黒牡丹倚樹牧人烟草碧¶
覺來暝色趣歸闌¶
　　　七鹿圗¶
引吭彈痒或凝眸楚楚黃衣野色稠應有星符呈角上¶
無為機穽得優㳺¶
　　　思陵金書扇面¶
超然塵外萬緣空得失何須問塞翁鈎畫尚留奎壁潤¶
歛歸明月一規中¶
<pb:KR4d0433_WYG_008-10b>¶
　　　贈北士張梅軒¶
我游淮北還為橘君到江南獨愛梅所賦不縁行處改¶
定應東閣有詩才¶
　　　皇甫松竹梅圗¶
三友亭亭嵗晚時政縁冷淡易相知何須近舍今皇甫¶
却向圗中覔補之¶
　　　錢舜舉青驄圗¶
翠鬛朱纓骨相殊貢來名種出單于唐韓宋李都休論¶
<pb:KR4d0433_WYG_008-11a>¶
且看錢家進馬圗¶
　　　懷家¶
穉子未嫻弓冶學老妻應賦扊扅歌近家猶自關心切¶
無柰侯封萬里何¶
　　五言律¶
　　　送李公畧¶
風雪滿吟鞍長江萬里寛宦清騰踏易聚久别離難人¶
去鶴應怨冬深梅不寒暮雲依舊碧㡬度倚闌干¶
<pb:KR4d0433_WYG_008-11b>¶
　　　送㢘僉事¶
昔聞今既見聚散苦匆匆雁影長空外鴛湖落照中逢¶
人知近況入幙報新功安得渠渠厦歡顔四海同¶
　　　次韻賦容堂¶
占勝西湖上風生水面紋江湖千頃量天地一閒人即¶
此同盤谷底須耕富春何時分半席門外任風塵¶
　　　喜雨與秦簿¶
閔雨雨隨應天人影響從喜還書六月生各遂三農有¶
<pb:KR4d0433_WYG_008-12a>¶
美歸棲鳳無功到土龍好心充拓去豈但佐雷封¶
　　　寄題王直卿詩卷¶
親年登八袠相對喜同庚此地為真樂之人有令名已¶
看青錦貴雅與綵衣榮隃想東溪上祥光兩兩明¶
　　　與劉伯宣¶
屈指六年别關心萬里長重來深願見久病欲相忘風¶
物隨人老秋花似舊香公門桃李滿多媿一荒莊¶
　　　次韻孫小隠二首¶
<pb:KR4d0433_WYG_008-12b>¶
雲龍相上下舍此復安歸自恨交遊晩誰云景物非心¶
期同鄭老齒論借𤣥暉坎止流行處君應識事㡬¶
薄宦欲何為謀歸未得歸毎於心有愧自謂昨無非地¶
暖猶衰草天髙更落暉山中多逺志早已欠知㡬¶
　　　送張永錫¶
䑓閣文章靜相過眼倍明淡交還有味逺别若為情行¶
色隨秋薄扁舟載月輕書郵如可寄休付石頭城¶
　　　赴淛東¶
<pb:KR4d0433_WYG_008-13a>¶
渉水是東州江南記舊㳺中年偏苦别薄宦欲何求岸¶
北雪仍在嶺頭雲未收隂晴元不定且泛剡溪舟¶
　　　曹士𢎞¶
士𢎞湖海士江右故侯家身世如浮梗弓刀又及瓜宦¶
途平歩武吟社淡生涯一笑出門去江梅漸著花¶
　　　送嶧山鄧同知¶
鄧君名譜系邂逅軟紅間解組離京闕題輿向嶧山秋¶
清行色好地僻宦情閒已熟雲霄路何時報政還¶
<pb:KR4d0433_WYG_008-13b>¶
　　　次韻伯㡬寄示游西湖白蓮寺二首¶
樂事從閒得新詩以道鳴何人追惠逺入社有淵明深¶
院不受暑迅雷多快情遙知出山興如過虎溪清¶
波定潛魚適林深白鳥明村居忘物我秋日弄隂晴久¶
别何因爾相思太瘦生讀君五字律可以擅長城¶
　　　送友人歸四明¶
聚首忽言歸人生足别離雙親須子至隻影動子悲栢¶
馬寧無憾蓴鱸正及時懸知風雨夜弦誦得眠遲¶
<pb:KR4d0433_WYG_008-14a>¶
　　　簡張疇齋¶
出門苦泥濘無馬又無車白髮遊塵裏黃花過雨餘天¶
寒宜簡出地僻易相踈上界羣仙在憑詩問起居¶
　　　次韻安野内翰梨花¶
元景窮隂候春林早著花素妝臨曉鏡紅粉涴輕紗勝¶
賞懷京洛吟情軼永嘉泥中妨載酒咫尺路頭賖¶
　　　送蒋山住持¶
未識師之面詞林叙語詳世緣皆土苴佛法孰金湯地¶
<pb:KR4d0433_WYG_008-14b>¶
大山林小天閒日月忙寳公多見解還肯話潮陽¶
　　　送陳仲孚赴天台教諭¶
除書出紫微百里較増輝又趣橫經去應如衣錦歸鄉¶
枌迷驛桞泮藻勝山薇問訊諸親友秋髙雁字稀¶
　　　送王麟伯之官¶
麟伯吾兄友胷懷著簡編穏棲鸞鳯去相避燕鴻然義¶
合情偏厚名先政易傳客中還送客秋夜不成眠¶
　　　題張氏樂存堂¶
<pb:KR4d0433_WYG_008-15a>¶
定省足晨昏怡怡及弟昆人生真可羡君子獨能存夕¶
照涵西墅春風駐北萱吾宗佳話在餘慶到諸孫¶
　　　題李士𢎞中和詩卷¶
氣節三軍帥功名萬里侯干城留政績讀易洗羇愁犀¶
浦追工部羅江見栁州垂終猶課誦餘慶在箕裘¶
　　　題劉長官慶八十詩卷¶
我讀集慶序人稱舊長官賢王為準則仲子襲衣冠丹¶
桂圖家慶紫荆心嵗寒修齡加百倍還作漆園看¶
<pb:KR4d0433_WYG_008-15b>¶
　　　題蠙洲詩卷¶
擕詩數過余江左一通衢豈但車堪照故應崖不枯觀¶
光須館閣定價在江湖莫負洲間勝髙風接景廬¶
　　　贈富翠屏¶
人海偶相逢淒凉共客中笑談良不惡去住若為同春¶
草池塘夜梨花院落風鄉人如問訊即此是詩筒¶
　　　出郊¶
但覺郊行苦那堪火傘天瘦笻支彳亍狹路冩之𤣥跨¶
<pb:KR4d0433_WYG_008-16a>¶
隔半舍地因游萬頃田眼前城郭住尚可息吟肩¶
　　　送陳錢糧¶
全取清名去求閒趂未忙有司無出納惟我識行藏栢¶
馬情偏厚蓴鱸味最長從渠關市宻歸擔只詩嚢¶
　　　輓陳舉翁二首¶
江左推華冑前朝故相家芹宫新歩武瓜圃舊生涯福¶
善違心事疑愁上鬢華九京齎志去遺韻入哀笳¶
憶昨同居邑相逢笑語温凌風行野岸對月並營門地¶
<pb:KR4d0433_WYG_008-16b>¶
逺室猶邇人亡琴自存思君千古隔悵望鳯凰原¶
　　　輓范同年子¶
藝苑馳聲早年家有子賢手堪攀桂月境已換桑田通¶
否隨吾見幽明隔所天傷心嬴愽𦵏猶及本根連¶
　　　輓趙大監二首¶
貴宦猶韋布能聲在薦紳當時供奉曲晚嵗義熙人白¶
首㕓間隠黃梁夢裡身階庭珠樹宻曽不染微塵¶
東閣郎君契同年進士時登堂非瑟縮隨牒易差池轉¶
<pb:KR4d0433_WYG_008-17a>¶
眼桑田換傷心薤露悲全歸無復憾豈必享期頤¶
　　　輓楊元忠¶
曽預編摩事相忘契濶餘重來疑不見早逝竟何如孤¶
負榮親志凄凉别友書天髙風力勁賦些為欷歔¶
　　　輓魯林母孔夫人¶
子紹孔庭學人稱孟母賢肩輿隨地適手線著衣鮮又¶
指閩中路俄扃地下泉登堂嗟不及畫翣擁雲軿¶
　　　輓張梅軒¶
<pb:KR4d0433_WYG_008-17b>¶
毎侍吾兄話鄉閭稱善人朱華班武舊皂盖姓名新巖¶
壑何曽老堦庭總是春梅花香韻歇雲黯浙江濱¶
　　　輓劉太醫¶
醫必儒能達名因遇始彰治安還有策顧問毎垂光歸¶
老年踰耋遺經子播芳論文嗟不及湖上立斜陽¶
　　　輓鮮于伯㡬二首¶
福星推廼祖濟美舊家聲浙水分鄉社湖山合墓塋詞¶
華推哲匠幙府負平生猶想池亭上髙談四座傾¶
<pb:KR4d0433_WYG_008-18a>¶
廿載論文稔閒中屢盍簪北來凝望眼西去報歸音詩¶
好空遺墨人亡不問琴幽明從此隔庭樹看成隂¶
　　　輓李兩山¶
斯文誰與立卓犖兩山名南粤麾兼餽東州表獨清馬¶
尋天廐熟鵬掩客忩明一見分今古悲風萬里程¶
　　　輓唐承㫖二首¶
考工還使日書牘挺身時去國威寧觸彈絲戒永持經¶
綸齎志没忠孝有天知母死應從子吁嗟隔半期¶
<pb:KR4d0433_WYG_008-18b>¶
詞掖去還來髙談得屢陪夢中隨境換樂處忽山摧葉¶
逐秋風落鳥啣夜月哀唐詩與晉字庭院鎻莓苔¶
　　　夀馬性齋戊戌生日¶
光嶽生鍾秀詩書早致身漢廷真宰相魯泮舊儒人緑¶
野徘徊久皇家簡註新睠言江浙地特起老成臣車轍¶
曽韜迹衣冠喜望塵當官隨力到愛士更情親異嗜能¶
調鼎和𠂻易轉鈞三年騰最績一念活疲民引退辭良¶
切留行命屢申從容多及物清苦不言貧六十未為老¶
<pb:KR4d0433_WYG_008-19a>¶
八千長是春無言自桃李比徳有松筠載祝斯文夀陶¶
然風俗淳¶
　　　夀方虚谷¶
盛代詞章伯當年岳牧臣貞元舊朝士大厯老詩人天¶
上催文石灘頭捲釣綸市㕓還可隠道義不為貧閱世¶
誰非客行窩總是春年今登七袠筆尚挽千鈞坐眺髙¶
明地居超湫隘塵斯文金石固何必指松椿¶
人才三代上相業四書間報國心長赤憂時鬢易斑康¶
<pb:KR4d0433_WYG_008-19b>¶
衢民擊壤廣厦士歡顏年未應投老天教得蹔閒大名¶
同柱石靜境即溪山顧我焉知道煩公為訂頑壯心空¶
自許倦翼早知還又記懸弧近猶堪逸駕攀穉陽囬嶰¶
谷和氣滿塵寰囬首椿松祝明朝即度闗¶
　　　夀左揆¶
宗藩推貴近相業出生知嵩嶽鍾英淑朝廷肅羽儀學惟¶
思孔孟志不在皋䕫退食防私謁推誠集衆思羣才公¶
用舎一鑑各妍媸盡瘁天知己憂民雪㸃髭賑饑如汲¶
<pb:KR4d0433_WYG_008-20a>¶
汲含哺頓熙熙公溥無中外推行有便宜豐年收厚報¶
初度得佳時有子耽書味趨庭奉夀巵綵衣雖尚㓜椽¶
筆已能竒隂徳傳枝葉功名著鼎彛晚留黃菊節秋紀¶
大椿期顧我投簪早從公擁帚遲鼇扉慚再入鴻造本¶
無私願祝身金石長依國翼箕敬為天下賀既醉太平¶
時¶
　　　輓楊忠齋¶
五年新召綍六館舊儒冠枌社年來好棠隂種處難家¶
<pb:KR4d0433_WYG_008-20b>¶
貧書簏富居隘酒樽寛郡府多咨問閻閭遂妥安少游¶
鄉譽藉老杜士心歡盤屈千軍筆遲囬四品官使車将¶
秣馬仙馭已鞭鸞憶昔親師範論交在嵗寒離羣雖苦¶
早為善毎相觀頃日留班著臨風欠羽翰嗣音無間斷¶
滿紙話辛酸歸恨幽眀隔時将簡牘看殊方悲宿草餘¶
慶屬庭蘭身世誰能駐聲名死不刋渉江傳楚些有淚¶
濕毫端¶
　　　輓唐納軒¶
<pb:KR4d0433_WYG_008-21a>¶
寓地縁游宦生涯本授徒登朝前進士當代老師儒走¶
卒知司馬行人問大蘇義風還闕塾家慶可成圖有子¶
傳文印聨芳在仕途流光八旬邁遺憾一豪無自筆臺¶
卿誌分安楊子區先塋擔埋骨嘉妃徙從夫顧我生年¶
晩懷公意氣孚客塵迷翣栁秋色黯枌榆納納聲猷逺¶
堂堂嵗月徂楚些辭有盡百世視龜趺¶
　¶
　¶
<pb:KR4d0433_WYG_008-21b>¶
　¶
　¶
　¶
　¶
　¶
　¶
　¶
　養䝉文集巻八¶
