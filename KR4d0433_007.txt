# -*- mode: mandoku-view; -*-
#+TITLE: 養蒙文集
#+DATE: 2015-08-25 00:08:59.972778
#+PROPERTY: ID KR4d0433
#+PROPERTY: BASEEDITION WYG    
#+PROPERTY: JUAN 卷七
<pb:KR4d0433_WYG_007-1a>¶
欽定四庫全書¶
　養䝉文集卷七¶
　　　　　　　　　　　　元　張伯淳　撰¶
　　古詩¶
　　　黃雅山彈琴詩(并序/)¶
黃君依然自號雅山與余邂逅都門問何自曰山谷¶
　先生九世孫書暇以琴自娱和平而不俳騷逸而不¶
　縱都人多從之遊余因琴而知其為人也中尚監張¶
<pb:KR4d0433_WYG_007-1b>¶
　君率同志賦之余為叙其事而系之以詩曰¶
菀彼雅山來從豫章積厚脈衍九世其芳寄意絲桐遺¶
音孔揚侯涂侯趙心手詎忘昵昵爾汝變為軒昻傳古¶
授今户屨相望匪藝之誇惟詩是昌寧不遇知南風巖¶
廊¶
　　　送楊中齋三首¶
庭中有喬木上與雲天齊嵗暮北風涼根深發靈枝勁¶
節羞春妍翠氣清詩脾才大用末周雨露宏其施昔敷¶
<pb:KR4d0433_WYG_007-2a>¶
桑梓隂今徧牛斗湄我有微妙訣亦欲行所知安得百¶
斯人六合皆熙熙¶
寒暑相代謝泰階何時平位髙望亦深出處繫重輕豈¶
無青精飯可以求長生豈無珊瑚鈎可以發幽情重望¶
苦難塞道路長營營千年亦如寄廊廟等浮榮鼻祖清¶
白翁長留不朽名¶
憶在山中時逍遙欲終老誰授大隠篇又踏紅塵道縹¶
緲雲錦嚢悠悠隔蓬島神交未見先相逢苦不早光輝¶
<pb:KR4d0433_WYG_007-2b>¶
被韋素忘形以為好秋風吹袂去聚散何草草舉翮不¶
可攀菀結我中抱¶
　　　雨中呈馬徳昌¶
美人在何許盈盈屋角西我欲從之遊暑雨日𡨕迷門¶
巷苦翛寂況乃地勢低霖霪竈産鼃積潤侵繒綈民情¶
未必咨客懷多栖栖風月光霽少天運苦不齊何以冩¶
所思膠喈聴鳴鷄¶
　　　與中丞¶
<pb:KR4d0433_WYG_007-3a>¶
正氣天地間景星鳯凰瑞人為萬物靈鍾此乃善類正¶
邪難並立薫蕕不同器君侯今星鳯浩然塞天地玉立¶
殿陛間可以決大議稂莠去太甚嘉榖頻生意報國寸¶
心丹不以夷險二貪賢若饑渴不以南北異水從上源¶
清末流湛無滓因清遂悟空頓解止足義世人不知足¶
所以進不止于焉獨知趣得失安足計人無患失想而¶
能行好事僕生江之南所尚惟正氣昵昵女兒態生平¶
深所耻位卑言謾髙心逮力不至何必求人知俯仰差¶
<pb:KR4d0433_WYG_007-3b>¶
無媿奔走盛名下一識今始遂初冬朔風勁雪華及時¶
墜𤣥景閟窮隂草木日已瘁物情瘁還榮土脈縮斯起¶
四時長是春化機似淺易瞻言䑓上栢挺挺㕘天翠歛¶
此氷霜姿散則雲雨施江空嵗云晩聊進禰生刺逺大¶
以為期妙在言語外¶
　　　賦雪分韻得灑字¶
憶昔少年時西園對瀟灑相逢一笑春不惜千金買年¶
來老色催&KR0541;覺歡悰改今夕知何夕開尊有北海滕六¶
<pb:KR4d0433_WYG_007-4a>¶
趁陽囬喜氣増百倍客騎縮毛蝟簷聲行沙蟹儵忽迷¶
天涯空濶見光彩豪興生醉餘樂事付歌罷兆開豐年¶
瑞一飽還可待悄悄憂時心聊足以自解¶
　　　延祥餞夢符行¶
古交重氣誼不為勢位隔㑹少别離多志士深所惜驄¶
馬東南來來暮去何亟留連苦無計杯酒聊永日絶嫌¶
城市喧一舸訪寞寂孤山芳意歇青子漸堪摘凄凄風¶
雨橫黯黯楊桞碧天公豈有意助我動愁色重來定何¶
<pb:KR4d0433_WYG_007-4b>¶
時慰此長相憶¶
　　　答王舍人苦雨¶
秋霖接埜潦巨浸彌埏坯㳺目田野間髙原亦蒿萊嵗¶
事欲無秋農功良可哀錢塘多賢牧官儲便宜開所以¶
百萬戸不知水為菑我亦一廛氓黍谷春頓囬卧病維¶
摩室古砌長蒼苔讀君苦雨吟疊韻聨瓊瑰追蹤杜陵¶
老句法有自來有倡固有和慙非七歩才效尤吾豈敢¶
徘徊復徘徊救時苦無策散愁且啣杯吾詩殊未佳莫¶
<pb:KR4d0433_WYG_007-5a>¶
遣雲雨催¶
　　　答杜元浩¶
久病伏衡門相過有佳士駸駸向古人碌碌任餘子氣¶
誼天下同風流江左似忘形真自佳誰彼復誰此¶
　　　次韻馬性齋賦紅蓮建蘭¶
楚澤有佳人衣荷佩秋蘭悠然世不偶枯槁醉濁間羡¶
此聖明時官髙身似閒紫薇文書靜色香境界寛亭亭¶
東林社千齡映朱顔冉冉南州根封培古所難蟾蜍視¶
<pb:KR4d0433_WYG_007-5b>¶
飛黃攀附空蹣跚¶
　　　次韻李治書賦辱井¶
宴安毒江左百年不知兵酣歌溺魚貫荒游媿盧令羽¶
書撤牀下暖帳猶春酲主辱不繫井壘耻固在瓶流芳¶
與遺臭等是百世名所以賢聖君厲階無由生興亡雖¶
有數禍釁人所成三代亦亡國此理似難明千里讀公¶
詩堂陛如親登安得全吾真勿使猨鶴驚¶
　　　題杜氏巻¶
<pb:KR4d0433_WYG_007-6a>¶
人皆有兄弟其初本一人世降俗趨薄翻使疏愈親豈¶
無同居者相視如越秦杜子東平望事兄與父均賓鴻¶
江南來卧疾㑹稽濱兄以公事出異地同酸辛懷哉兄¶
藥餌恨不羽此身減筭為延生對越辭情真安危固有¶
數非天孰與因取義寧舎生史傳曽具陳遇盜或爭死¶
姜趙何其仁兄疫氣方熾骨肉亦逡廵叔褒獨抱持勞¶
瘁餘十旬子犹憂弟疾欲代事鬼神古今一天理所以¶
敦人倫為善匪求名餘慶自無垠吾知杜氏門子孫定¶
<pb:KR4d0433_WYG_007-6b>¶
詵詵¶
　　　題太初夀星¶
北方有名畫吾愛馬雲章昔年遭亂離流落向武昌孟¶
氏授館粲游戯翰墨塲作此夀者相瞳碧鬢毛蒼瑞芝¶
生坐石清心炷妙香珍襲知㡬年上射斗牛光車書混¶
一後發此屋壁藏吾宗夢符君得之猶珪璋思與博雅¶
共傳冩入縑緗伊誰㑹筆意述者趙子昻毫髮無少差¶
後先相頡頏太初天下士展卷懐故鄉持此安所施素¶
<pb:KR4d0433_WYG_007-7a>¶
壁映髙堂人事有分合精藝足流芳托物尚可傳況廼¶
名譽彰願言斯文夀天地同久長¶
　　　子入京¶
我昔到京師㡬度望清光日食太倉米亦有大官羊承¶
恩直翰苑竊禄三載強絲毫無補報轉頭松菊荒我歸¶
為丘隴駒隙雙九忙及瓜不求代日星垂條章求閒遂¶
得閒初志或小償未老苦多病倦翼甘囬翔箕裘汝當¶
勉弓冶本非良去去都門道絶勝鑑湖凉土深氣候齊¶
<pb:KR4d0433_WYG_007-7b>¶
不同瘴癘鄉然于飲食間過多亦為殃揚沙風力勁外¶
邪襲空腸迷惑匪一端蕩則流於狂此行求寸進造化¶
在廟堂奔走形勢途無益多所傷交游不厭審非類宜¶
深防計日需汝歸秋風蓴鱸香顧歩毋小差所到未可¶
量¶
　　　送陳格山赴髙郵教授¶
憶昔少年日從事浙西幕四方知名士雲㑹錢塘學某¶
文利科塲某文可臺閣某于吟賦工某于問辨博旦評¶
<pb:KR4d0433_WYG_007-8a>¶
等鑑衡誰能濫南郭君文七閩竒蚤嵗聲聞卓同宗中¶
山老襟期足礌落當時玉堂藁毎與君商畧中山派後¶
村格調一脈絡師友淵源逺良玉經切琢詞章推左様¶
落筆駭衆作俯仰二十年新豐甘索莫君客余之鄉余¶
信君尤確盤桓芹藻間無料堪供鶴修門五千里天風¶
助行脚一官文學掾聊以慰疇昨雖云斗大州何妨揚¶
教鐸載書親夜檠擁被對秋柝公餘訪幽勝秦鄉正不¶
惡方今治具張儒教不為薄大則國棟梁小弗棄榱桷¶
<pb:KR4d0433_WYG_007-8b>¶
達士深所養而豈計人爵蓄久發必洪中有名教樂未¶
應三年淹逸翮奮寥廓衣綉戒夜行蓴羮勝羊酪¶
　　　送友人赴新安¶
三年客㑹稽兄弟交情厚弟著從事衫兄衣使者綉相¶
與驅兔狐豈不鋤稂莠當時風波惡東浙尚如舊並轡¶
郊原春商句簾櫳晝出門各西東何堪重囬首痼疾已¶
烟霞絶意登几綬人事勿可期脩門忽邂逅清時擇良¶
牧此印詎輕授而況紫陽里山水亦明秀長官一笑嚬¶
<pb:KR4d0433_WYG_007-9a>¶
戚休翻覆手役均賦易輸儒專俗不陋公餘足坐嘯清¶
風入吟袖此行良可人㑹面何時又南風歌薰時正入¶
虞弦奏徳意勤布宣袴襦騰萬口别緒難具陳掛一念¶
萬漏從教鬼揶揄送人作太守俯仰昔與今有今復有¶
後底須男女語身名共長久¶
　　　題董承㫖野莊圖¶
古人志道義但覺利禄輕朝市亦足隠何必求郊坰論¶
心不論迹乃稱人物評董公廊廟器一門富簪纓石張¶
<pb:KR4d0433_WYG_007-9b>¶
漢世冑崔郭唐家聲筆下翻波瀾胷中韜甲兵黄閣政¶
柄舉烏臺公道行任謀與治法和氣與威稜隨施無不¶
宜因物以賦形詞林日月閑班高地望清公餘掃俗軌¶
窻草階苔青樓臺雖無地詩禮勝金籝田園雖荒薄松¶
菊還欣榮有時論國事膽張目増明使公遯江湖秉公¶
亦朝廷所志真在隠非必身歸耕野荘視緑埜他年定¶
齊名¶
　　　題郭僉省愛菊卷¶
<pb:KR4d0433_WYG_007-10a>¶
人情各有嗜遽數不能終雅嗜在花木品色隨纎洪子¶
猷宅中竹阮郎齋前松林梅周子蓮所好亦各從淵明¶
獨愛菊今見汾陽公隠逸特一節他節更可宗陽春廼¶
敷腴紛紛紫與紅此獨以秋華恱茂風霜中枝殘英固¶
存不逐零落踪根葉還足餐于人良有功或飲南陽水¶
身輕欲凌空豈惟色香態自壯老圃容耆好古難齊況¶
乃三世同殿後最貞秀行軰宜推崇庭槐與甘棠奕代¶
留髙風¶
<pb:KR4d0433_WYG_007-10b>¶
　　　題王仲輝仁夀堂¶
天所賦為命人人可百年一為嗜欲汨善端何由全外¶
邪乘罅入動是失節宣所以古良醫匕劑日以痊人力¶
可到處而得全其天倘無惻隠心物我将判然躋民仁¶
夀域醫術等相權王君卞名家唐棣英華聨去年客灤¶
江一見如宿縁相忘人海裏迹逺心拳拳遙想堂中景¶
風月浩無邊所托不在物知君有足傳¶
　　　題文氏白石山¶
<pb:KR4d0433_WYG_007-11a>¶
五色曽補天獨愛此粲者束荆不堪煑我心同泚泚平¶
泉復何在蘇氏非徒假中有不可轉請質之詩雅¶
　　　陵母伏劍圗¶
陵母不顧身勉子為臣忠滂母壯子行願以令名終漢¶
家四百載節義将毋同全身辱名者媿死丈夫雄¶
　　　贈沈秋田¶
古琴本五絃迨周乃七之撡從南風後絃歌必有辭爾¶
來調雖工無復古意遺七絃各一音此義抑何居聲律¶
<pb:KR4d0433_WYG_007-11b>¶
十二管宫則還相為某音號某曲無辭何以知某調屬¶
某宫能無混淆時琴為樂之統凡此余深疑沈君雖素¶
昧旦評共所推鳯鳴喧啾間鷄羣孤鶴竒何以發幽思¶
吾将北面師¶
　　　過分水嶺¶
上嶺如登天下嶺如拾芥難易本乘除達者不為怪重¶
來分水關閩越於此界山從開闢來髙低亦殊態或赤¶
如丹砂或青如翠黛或如連𤓰瓞或如駕車盖巧匠斵¶
<pb:KR4d0433_WYG_007-12a>¶
山骨來往通隙罅重岡接複嶺一解勝一解躋攀不可¶
上驥力坐疲憊去險須就夷此理相對待因思順水船¶
一迅千里快忽轉打頭風寸進還尺退人當意得時處¶
已無自泰囬視失勢人未可論成敗吾聞之羲經有否¶
亦有泰郵亭紀所厯聊為世俗戒¶
　　　謝何右丞送杞實¶
八磚影過少公事柴門隂扃挾書睡門前剥啄道恩勤¶
相君分我長生劑解包顆顆含天真明目輕身有足貴¶
<pb:KR4d0433_WYG_007-12b>¶
當時逐犬事𣺌茫道書流傳豈無義種之千嵗具犬形¶
松下茯苓同一意草木之實天地精正味迥與金石異¶
知公欲使凡骨仙故使倦客䝉此賜何相元無方丈供¶
庾郎慣識三丸味鏗鍧賦筆追坡仙拜賜盤桓良可¶
媿瓣香還公千嵗期夀域八荒宏所施江南杞菊秋正¶
多我欲采之安得快羽生兩臂¶
　　　古風¶
古來四民士首推三教鼎峙儒先之吾道功用天地並¶
<pb:KR4d0433_WYG_007-13a>¶
人才世運相扶持古今此道未嘗泯貴肆莫如成周時¶
距今三千有餘載儒風凡厯㡬盛衰爾來車書文軌一¶
道脈如綫誰張維諸賢以道為己任無復於此求瑕疵¶
所以章甫逢掖軰安肆尚徴成周遺有士有用固不廢¶
粟米桑枲何敢私特于車塵馬足間其視編氓略等夷¶
人品粹駁古不免百世宗主皆宣尼閉門甘心與世隔¶
安能執御為驅馳如史遷之牛馬走寧不貽笑黃與緇¶
孝弟力田復其身漢法尚爾今何疑儒生繫命造化筆¶
<pb:KR4d0433_WYG_007-13b>¶
請誦公家大庇寒士歡顔詩¶
　　　送葉亦愚¶
天生竒才為世用竒才間出如星鳯景星鳯凰不自昡¶
光彩所被觀瞻竦古今福禍況無形有心避就非知勇¶
牽裾折檻孤忠激刀鋸在前曽不恐當時詎有要名心¶
汗青千載猶傳誦公當甲子斥權姦情甚洛陽年少痛¶
囚山瘴海十二秋户外風塵日澒洞化弦才改召環頒¶
一官未足示光寵某水某丘公素志轉眼輿圖恢一統¶
<pb:KR4d0433_WYG_007-14a>¶
綉衣使者趣出山直指青𡨕迭吹送九天飛下五品服¶
傲兀皋比談周孔浮雲舒卷元無定閒中吟嘯足清供¶
君門萬里無陛通忽報鶴書來赴隴公以直氣結主知¶
吾黨贈言方總總勉君言事必無隠期與古直相伯仲¶
勸君遇事必謹言吾恐媕阿類傝冗要須語黙隨時機¶
二者胸中自折𠂻無事勿以言為髙事有當言言必中¶
生平出處本無心任運何拘靜與動合則雲霄禄萬鍾¶
不然山林虀百甕少郤何妨對薇藥寵施亦是為梁棟¶
<pb:KR4d0433_WYG_007-14b>¶
由來富貴與名節蟬翼千鈞孰輕重得本不求失奚患¶
蕉鹿槐蟻等春夢出門空曠暑氣薄凉颸時入青絲鞚¶
倚樓日夕數歸程異地相望明月共休唱陽闗三叠詞¶
但賡聖主得賢頌¶
　　　見王景伯宣慰¶
相知何必曽相識同聲同氣無南北從來一節可觀人¶
知公不欺從暗室有弟前年仕湖州手持家書動喜色¶
書中辭㫖竟何如不冩加餐與相憶自言從軍二十年¶
<pb:KR4d0433_WYG_007-15a>¶
俸餘分毫無苟得安貧亦不至饑寒就使饑寒我遑恤¶
家庭寄意一紙書不求人知乃真實僕㳺湖州得竊觀¶
當時如立嚴師側仲淹書付姪三郎温公丁寧五通直¶
或勸清心勿營私或恐不公能累徳表裏一致方是清¶
前有二公後景伯髙山景行炯炯心不圗受㕓在今日¶
登堂相對談慨慷非為身謀為民力力到方便公勉之¶
齊家規模可治國¶
　　　次韻夢符¶
<pb:KR4d0433_WYG_007-15b>¶
凌厲空明舒藴結笑渠聴事鋪木屑寒光霽色滿湖山¶
人似梅花梅似雪分來瑞氣從燕山移得奎躔聚西浙¶
朗吟氷桂憶劉义恍對白圭同傅爕寒縮土脈春始敷¶
清入詩脾泉共冽懸知景物總瑰竒想應天地為造設¶
閉門髙卧亦自佳錦囊到手心開發此地此㳺誰最宜¶
堂堂御史面如鐵¶
　　　送夢符侍郎¶
聖賢用世非虛談席不暇暖突不黔泰山巖巖四海望¶
<pb:KR4d0433_WYG_007-16a>¶
何止獨繫魯邦瞻自從車書文軌共轍迹㡬遍天東南¶
前年繡衣照浙水遄歸曽不數月淹只今驄馬識舊路¶
清風足使頑夫㢘相期萬物一吐氣又報飛詔催囬驂¶
道途驅馳良亦苦甘棠留䕃心無慙此行應有濟時䇿¶
典章法度公所諳萬世綱常禮為大可定國是昭民嚴¶
真儒公用重九鼎坐使文武熙且恬古來大望未易塞¶
願推念慮周閭閻野人不作攀附想而況百拙無一堪¶
臨岐捧袂天地濶驛亭楊栁還毿毿¶
<pb:KR4d0433_WYG_007-16b>¶
　　　夀葉亦愚¶
先生較我長一年相與不翅兄弟然山粟雖分鼇與爨¶
天淵靡間魚於鳶曽聞函書忤相國力指楮幣反公田¶
罪言誰鑒心鐵石樂道不知身鍼氈彼哉升髙附驥尾¶
有類黏壁枯蝸涎真儒有用今即昨斯文如器缺復全¶
博取聲名當揭日況乃才思過湧泉獨憐伐木久廢雅¶
何異鬻豆苦相煎急流勇退本素志好事儻來付前縁¶
祇今欣逢蓬萊旦願我新托枌隂連三月又當三十日¶
<pb:KR4d0433_WYG_007-17a>¶
尺札僱覲尺五天且樂壺中日月永更看郲下玉雪妍¶
寄語金吾為弛禁笑歌到晩那能眠¶
　　　題程雪樓黃庭經¶
雪樓之中有至人手持一巻黃庭經閒居無事心太平¶
審能行之可長生䑕須吐英玉螭蟠山隂書仙脫塵凡¶
傳之琬琰堅且完拓以繭素資陳𤣥白黒粲粲久可觀¶
雙瞳炯炯常凝注天君泰定掃俗慮自然神全守深固¶
門中五城十二樓粉黛當前身之蟊被服黃庭急囬頭¶
<pb:KR4d0433_WYG_007-17b>¶
長生之方勿外求古今日月車兩輪崑崙蓬萊無晨昏¶
深藏巾笥悟靈根君能寳之可長存¶
　　　送吳石塘赴海南憲幕¶
四海一家堯同仁綉衣四出皇華新仁風所及大無外¶
尚念海表多疲民遂由隴右分使節詔㫖丁寧何諄諄¶
一時人物稱妙選佳話未數湖南賓具公治平有家學¶
持平荆楚曽選掄當年姦黨急聚歛逺之則怨近則嗔¶
囬思往事孰難易大抵無瑕可戮人况今吏治務責實¶
<pb:KR4d0433_WYG_007-18a>¶
交相糾正非無因剛柔在吾不在勢惟公惟正罔不伸¶
榕葉夾道驄馬疾平反一笑供慈親臨别底須兒女語¶
此行一洗瘴海塵豈惟一洗瘴海塵要使宇宙皆陽春¶
　　　題洪同僉頤軒¶
兩朝貴近熊豹姿才兼文武官稱之學㕘箕子九疇外¶
一身自有真靈龜龜靈于物為最夀不羡松堅與栢茂¶
聖賢取象觀所養歛之掌握散宇宙軒忩八面玉玲瓏¶
左圖右史身其中研朱滴露神功發坐令四海皆春風¶
<pb:KR4d0433_WYG_007-18b>¶
　　　題張宗師十八鶴圗¶
孤標瘦骨來青田赤壁羽衣何翩翩變白為蒼蒼又𤣥¶
幻化去來動千年何人持獻桂堂仙縑緗絢爛彩筆鮮¶
振翅如欲上青天引吭應不飲盜泉想當月夜聲清圓¶
巖花飄香入微弦青田赤壁在眼前瀛州佳話将並傳¶
此卷宜伴長生篇¶
　　　贈小龍洲¶
龍洲談星天下竒定人禍福如蓍龜古來名下無虚士¶
<pb:KR4d0433_WYG_007-19a>¶
猶記精藍邂逅時淛水東西江南北囬首舊㳺總陳跡¶
秖今又識小龍洲弓冶箕裘所傳的柏移平地馬廐中¶
湖海歸來眼欲空問子行色何匆匆亂山木葉正秋風¶
　　　題雙蓮圖¶
我生未識唐伯榮秦川曽見君之兄棣華韡韡二競爽¶
和氣所感禎祥生時維七月日既望池蓮雙葩叢一莖¶
錢塘傳誇為盛事詩人狀物誠難名湘江二妃漢皋女¶
當時儼美曽聫英集我徳門良不偶化作此花還競秀¶
<pb:KR4d0433_WYG_007-19b>¶
金陵嘉話元嘉年明時便看根葉茂¶
　　　送張伯起¶
鶯花二月光風妍吾宗伯起登燕然師傳正需老成彦¶
況乃庠序尊髙年嗟嗟人物混玉石錢塘真才晩方出¶
摩空賦聲記當時渭水遭逢良可必我昔三年直翰林¶
定價不輕予南金中朝諸公知此心抱琴去去有知音¶
　　　題周節婦¶
人生饑餓非所羞世皆節婦無柏舟夫君早棄二兒㓜¶
<pb:KR4d0433_WYG_007-20a>¶
自誓聞有鄄城周年二十五匪曰獨更及許時寧就木¶
潘輿圗得暮景安舎此伊誰堪給復我是朝家舊史臣¶
當年此事惜未聞有子榮進殊未巳他日彤管豈無文¶
　　　送延陵童子入都¶
當年九齡張童子祇今髭鬢雪霜似眼眀見此英妙童¶
口誦手題如流水楊宴不作科目賖七閩山水孤年華¶
山須泰華水黃河柏移平地馬駕車去去穏汎銀潢槎¶
應有雨露來天家¶
<pb:KR4d0433_WYG_007-20b>¶
　　　贈陳仲謙山長¶
官無崇卑各有職爾來所至褒城驛陳君仕學喜方新¶
能以棟宇易瓦礫恢拓土田餘頃半院之百費從此出¶
世方紛紛䑕雀壯此地衿佩何秩秩盛時交養皆若人¶
美化豈惟江漢域¶
　　　贈劉思可¶
劉君玉潤如氷清我從菊邊眼為明去去橫經弦歌地¶
繡衣曽識能文聲輕袍短㡌山城道黃葉滿林人不掃¶
<pb:KR4d0433_WYG_007-21a>¶
青青惟有嵗寒松管領春風入芹藻¶
　　　送張㓜度¶
吾家㓜度金玉姿太白供奉官不卑為親聊乞監州去¶
黃鷄白酒秋深時此州同曹多才彦我向扈山詩中見¶
文章政事非兩途近民凡事求民便¶
　　　贈毛愚泉¶
我昔都門留滯久多識宗家名勝友祇今客裡對愚泉¶
異代同符栁州栁知愚繫人不繫泉江海浩蕩由㳙㳙¶
<pb:KR4d0433_WYG_007-21b>¶
出門一笑𤣥又𤣥修程九萬風泠然¶
　　　贈薛教諭¶
薛君自是名家駒賸有芬芳傳鳯鶵何人驅我空蕙帳¶
燕寢賢侯澄清車客中邂逅留不住束書又向江東去¶
胷藏一卷廣大書九萬修程當有遇¶
　　　題鮮于伯機所藏黃庭經¶
琴心玉文洞𤣥𤣥金鈕朱錦乃汝傳子能得之可長年¶
黃素縝㮚完且堅橫理如髪納兩邊從有赤道如朱弦¶
<pb:KR4d0433_WYG_007-22a>¶
文居其間走𤣥蟻飛雲舒卷相終始大道甚夷非力使¶
無為自然有至理誰能精專換骨髓掃除俗塵不瑕穢¶
目中有神乃識真白玉為軹装車輪裡以天上翠織成¶
仙人樓居儼長生鸞鶴翔舞猿猱輕子能得之慎勿驚¶
宫室之中夜月明上清真人楊與許焚香清齋接神女¶
手作此書留下土千年流轉子為主東方蒼龍右白虎¶
㢘不子求貪勿予¶
　　　題唐人書南鄉子¶
<pb:KR4d0433_WYG_007-22b>¶
有客示我唐人書雲飛鸞翔俗意無為誰孤負春花約¶
吟到花箋與恨俱殷勤寄調南鄉子㡬度江流曾獨倚¶
風流定應文雅人自有豪端倒流水¶
　¶
　¶
　¶
　¶
　養䝉文集巻七¶
